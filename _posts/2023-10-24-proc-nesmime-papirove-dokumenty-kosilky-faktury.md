---
layout: post
title: Z čeho plyne, že nesmíme dělat papírové košilky faktur a vůbec řešit vnitřní agendy papírově a pak třeba jen naskenovat?
categories: [Trable s eGovernmentem]
tags: [ESSL, dokumenty, vnitřní digitalizace]
author: Michal Rada
---

Je pravdou, že ani pro vnitřní fungování úřadu podle zákona nemají vznikat listinné dokumenty a to vůbec. Obzvlášť pak v případech, kdy se touto zastaralou a dnes již protizákonnou metodou pokouší úřad doložit nějaké schvalování či posuzování. Klasickým případem je schvalování proplacení faktury kusem papíru s fyzickými podpisy zodpovědných lidí v úřadu. A pak následně se takový papír naskenuje a úřad se domnívá, že je vše v pořádku. Bohužel ale není.

Podle § 16 odst. 3  věty druhé vyhlášky 259/2012 o podrobnostech výkonu spisové služby: "Veřejnoprávní původce vyhotoví dokument v podobě, v jaké vykonává spisovou službu, ledaže povaha dokumentu takové vyhotovení vylučuje." Naprostá většina původců musí povinně vykonávat spisovou službu v elektronické podobě, což jim stanovuje § 63 a související zákona 499/2004 a tedy takový původce smí vytvářet výhradně digitální dokumenty.

Úřad, tedy každý původce, má tak dvě možnosti. Buď to řešit takovým pololegálním způsobem využitím elektronických podpisů, zde ovšem jen málokterá implementace je v souladu s evropskými i národními předpisy. A nebo lépe, využít pro ryze interní účely schvalování, jež naplňuje požadavky zejména § 65 odst. 8 zákona 499/2004 a v případě faktur také § 34 a souvisejících zákona o účetnictví. Tedy prokazatelným způsobem o němž se vede záznam v příslušném systému, což pro veškeré právní důvody a prokazování plně dostačuje.