---
layout: post
title: Do naší nemocnice dorazily nějaké datové zprávy o jakýchsi rolích v agendách a o nutnosti zřídit si JIP, co to je a co a proč máme dělat?
categories: [Pereme se s eZdravotnictvím]
tags: [eHealth, nemocnice, SPUU]
author: Michal Rada
---

Nemocnicím a veřejnoprávním zdravotnickým zařízením dorazilo několik datových zpráv s tím, že si mají zřídit jakéhosi administrátora v JIP/KAAS a že nově budou subjekty v nějaké agendě v jakémsi RPP. Zdá se ale, že obsah datových zpráv není moc srozumitelný a tak se i na nás nemocnide obracejí s prosbou o radu.

O cop vlastně jde: Kombinací zákonů k základním registrům a zdravotnické legislativy mají tyto subjekty nové důležité role z nichž pro ně budou plynout nějaké povinnosti v následujících 3 letech. Tyto role jsou:

* Agendový subjekt: Synonymum pro [Klientský subjekt] v dané jedné agendě (podle zákona 111/2009)
* Soukromoprávní uživatel údajů: soukromoprávním uživatelem údajů podle zákona o základních registrech je podnikající fyzická osoba nebo právnická osoba, která je podle jiného právního předpisu oprávněna využívat údaje ze základního registru nebo z agendového informačního systému, pro působení, které není působením orgánu veřejné moci (podle § 2 písm. d) zákona 111/2009)
* Správce soukromoprávního systému využívání údajů: Správcem je soukromoprávní uživatel údajů, který k údajům ze základních registrů či agendových informačních systémů v rozsahu stanovenem zákonným zmocněním přistupuje buď přes určený AIS, nebo přímo svým systémem. Soukromoprávní uživatel údajů zajistí, aby soukromoprávní systém pro využívání údajů umožnil využívání služeb informačního systému základních registrů a informačního systému sdílené služby. (podle § 5a, § 8a a související zákona 111/2009)
* SPUÚ využívající údaje: Soukromoprávní uživatel údajů jež má oprávnění využívat údaje v dané agenďe (§ 2 písm. d) a § 5a zákona 111/2009 a agendového zákona, v tomto případě třeba zákon 372/2011 a zákon 325/2021)

Z těchto rolí plynou postupně nabíhající povinnosti. První z nich je případné doplnění či oprava údajů v Registru práv a povinností a v Registru osob. Údaje do tohoto registru za tyto subjekty zapisuje příslušný orgán, zejména ohlašovatel agendy a tedy zde Ministerstvo zdravotnictví, nicméně každý soukromoprávní uživatel údajů musí řešit jejich správnost a v případě chyby je nechat u ohlašovatele opravit. A k tomu potřebuje přístup do informačního systémmu Agendový informační systém působnostní (AISP). Aby se uživatel jménem organizace do AISP dostal ve správné roli, musí přistoupit s využitím speciálního systému pro identifikaci a autentifikaci určeného doposud jen pro úředníky. Tím je Jednotný identitní prostor úředníků (JIP). JIP bude nově sloužit ale nejen pro zaměstnance úřadů, ale také pro ty zaměstnance soukromoprávních uživatelů údajů, kteří budou mít přístup k nějakým informačním systémům veřejné správy (ISVS). Kromě již zmíněného AISP se tímto způsobem bude řešit také předávání respektive přístup přes portál do NZIS. A i k tomu bude pro konkrétního uživatele za nemocnici nutné, aby měl svůj účet v JIP.

Nyní tedy musí nemocnice zřídit takzvaného Lokálního administrátora JIP, což je jejich administrátor, který sám v ISVS pracovat nebude, ale bude přidělovat a spravovat účty uživatelů v JIP za danou nemocnici. Proto je nezbytné si nyní takového administrátora zřídit. Doporučujeme, aby tímto administrátorem byl ICT pracovník jež má dovednosti k jednoduché správě uživatelů v externích systémech, dobrým srovnáním může být třeba administrátor datové schránky, který v nemocnici již existuje. Administrátor bude jen zřizovat účty, prováže je na existující fyzické osoby podle jejich pravých údajů a bude je označováním přidělovat do jednotlivých rolí v JIP.

Jakmile bude aktuální přechod ze stávajícího mechanismu přístupu přes portál do NZIS, budou opět tato zařízení vyzvána, aby svým konkrétním uživatelům zřídily přístup do NZIS přes JIP. A to budou dělat právě lokální administrátoři, kteří přiřadí konkrétní fyzické osoby do rolí vůči NZIS a tím jim umožní se do NZIS přihlásit přes JIP.
